Pioveva a fili lunghi, che al riverbero dei fanali parevan d'argento. La nebbia diffusa, fumosa, penetrava coi suoi aghi nel volto
Sui marciapiedi scorreva ondeggiando la infinita teoria degli ombrelli. Automobili in mezzo alla via, qualche carrozza, i tranvai colmi. Alle sei del pomeriggio il buio era fitto, in quei primi giorni del dicembre milanese.
Tre donne procedevano in fretta, a scatti, sembrava a folate, rompendo come potevano le fila dei passanti. Eran vestite tutte e tre di nero, alla moda di prima della guerra, coi cappellini di garza e perline.
Portavano i mezzi guanti di filo e con le dita ossute della destra stringevano il manico dell'ombrello, tutte e tre con lo stesso gesto, come se levassero minacciosamente una mazza. Avevano il profilo rostrato e gli occhi acuti e accesi. 
Col mento e il naso sembrava volessero fendere la folla e l'umidore spesso della nebbia e della pioggia. Quanti anni avessero nessuno poteva dire. L'età si era cristallizzata sui loro corpi. Ed erano cosí simili una all'altra, che, senza i nastri di color diverso – malva, violaceo, nero – legati a cappio sotto il mento, ognuno avrebbe creduto a un'allucinazione, sicuro di riveder per tre volte di seguito la stessa persona.
Risalivano via Ponte Vetero da via dell'Orso e, quando furono al termine del marciapiede illuminato, entrarono tutte e tre con un balzo nell'ombra di piazza del Carmine. Subito ebbero un sospiro di sollievo, ché fino allora avevan dovuto procedere tra la folla, in processione, e qui si trovavano sole o quasi, con quanto spazio volevano per trotterellare verso la chiesa. Raggiunsero la porticina e la prima spinse il battente. Sparirono nell'interno.
L'uomo, che le seguiva e che aveva esitato a raggiungerle, quando avevano attraversato la piazza, si fermò davanti alla facciata della chiesa, sotto la pioggia. Ebbe un gesto di dispetto. Fissava la porticina nera. Passeggiò entro il limite delle colonnine basse, che racchiudevano il sagrato senza piú le catene, di cui conservavano soltanto gli anelli. Sbottonandosi a fatica con una sola mano l'impermeabile giallo, trasse l'orologio e dovette avvicinarsi al chiarore del fanale d'angolo, per guardar l'ora. Cosí, s'era accostato al grande portone e vi si cacciò, chiudendo l'ombrello.
Attese, fissando sempre la porticina della chiesa. Ogni tanto qualche ombra nera traversava la piazza e spariva dietro i battenti. La nebbia si infittiva. Trascorse mezz'ora e piú. L'uomo sembrava rassegnato. Era alto e grosso, il volto rossiccio, glabro, sotto il cappello duro, gli occhi glauchi, acquosi, la bocca carnosa e sensuale. Aveva appoggiato l'ombrello contro il muro, perché sgocciolasse, e si fregava le mani con un movimento lento, ritmico, che accompagnava un monologo interiore.
Di colpo dovette mettere il punto fermo ad un periodo, perché batté le palme una contro l'altra, a mo' di conclusione. Tornò a guardare l'orologio, che segnava le sei e trentotto, afferrò l'ombrello, lo aprí e corse fuori dal portone, senza dar neppure piú un'occhiata alla chiesa. Sembrava, anzi, che volesse fuggire, per la tema che uscissero e lo scorgessero quelle tre donne vestite di nero, che pure lui poco prima aveva seguite.
Da piazza del Carmine imboccò via Mercato e poi il Pontaccio e, quando si trovò davanti a una grande porta a vetri, che dava in una vasta hall illuminata, l'aprí ed entrò. Sui vetri della porta si leggeva a grandi lettere: Albergo delle Tre Rose, e dietro i vetri era appesa la lista dei piatti del giorno.
Arrivato nella hall, l'uomo ebbe il gesto di chi si sente a casa propria. Infilò l'ombrello in un grande vaso d'ottone lucente, presso alla porta, si tirò indietro dalla fronte il cappello, andò a sedere in un divano di vimini, nell'angolo di fondo, sotto il grande paralume roseo di una lampada alta da terra e, accavallate le gambe, proclamò con voce cordiale
Tempaccio, signora Maria. Scommetto che qui dentro i caloriferi sono freddi.
La signora Maria sedeva al banco, al di là di un tramezzo di vetri opachi, che divideva la sala d'ingresso dell'albergo dalla sala del ristorante e dal passaggio alla cucina. E troneggiava, matronale, troppo pingue di già, ma ancor vegeta e fresca, con la carne soda e liscia e un biancore unito di perla. Aveva davanti un foglio di carta e vi tracciava stancamente linee e circoli, assorta in qualche pensiero o forse in nessuno. Aveva veduto entrare l'ospite e non s'era curata neppure di alzar la testa bionda.
Mario è andato proprio ora a caricar di nuovo la caldaia...
disse con voce ovattata, quasi roca, continuando a fare i suoi segni, con applicazione, sul foglio
L'uomo mandò un brontolío di soddisfazione. Seguí un silenzio. A un tratto, si sentí tramestare dietro il banco lungo, nella sala del ristorante
Mario è tornato?
Comandi, signor Da Como... Eccomi qui...
Quando si vide il bicchiere davanti, posato sul tavolo di vimini, tese la mano per berlo d'un fiato, facendo schioccare la lingua. E poi di nuovo il silenzio. L'uomo tamburellò con le dita sul tavolo. Poi si alzò. Andò a riscaldarsi al termosifone, fece qualche passo fino alla scala, tornò indietro. Esitava. 
Mise le mani sul ventre, cacciando i pollici nei taschini del panciotto. Poi se le ficcò nelle tasche dei pantaloni. Sempre piú il cappello duro gli era sceso verso la nuca, formando aureola alla sua faccia congestionata. Si decise, infine, e andò ad appoggiarsi coi gomiti al banco della padrona. La sala era ancora al buio e soltanto una lampada ardeva sopra il banco dei conti, dov'era la signora Maria, attaccato al bancone sul quale Mario andava disponendo i piatti dell'arrosto freddo, dell'anguilla marinata, della frutta e quello col prosciutto e coi salami e le mortadelle. La donna sembrò non accorgersi neppure di lui.
L'uomo taceva. Tese un dito sul foglio bianco e lo fece scorrere sulle linee e sui circoli, come se volesse sentirli al rilievo, tanto per far qualcosa, per darsi un contegno. Era imbarazzato. Levò gli occhi verso la donna, ma fermò lo sguardo sul collo bianco, cosí sodo e unito da sembrare che quella pelle mancasse di pori.
Volevo chiedere a Virgilio... Ma del resto è lo stesso... dirlo a lei o a lui...
Ho bisogno del solito favore... Cento lire... Questa notte le restituirò...
Ma ne ha già avute cento l'altra sera. E c'è un mese di camera in arretrato... E Monti ha un conto in sospeso di colazioni e pranzi che mette paura... Me lo ha detto... È vero che in questo io non c'entro. Se i camerieri vogliono far credito, è affar loro...
Lo so... Paura, poi. Paura a chi? Non a me. Pagherò anche il conto di Monti. Una notte che va bene e saldo tutto... Ma le duecento lire del prestito le restituisco questa notte di sicuro... L'inglese ha ricevuto denaro... E giocherà, questa sera...
Il volto della signora Maria era piú che mai immobile. Soltanto le labbra pallide si contrassero un poco. La donna aprí il cassetto del banco, tirandosi indietro col petto copioso, e prese un foglio.
Ecco le cento lire. Ma sono le ultime. L'ho detto anche al suo amico Engel... Non possiamo far prestiti, noi!... Non siamo una banca...
Grazie... Mario, dammi un altro bitter...
Fu in quel momento che la vetrata si aprí e che le tre donne vestite di nero entrarono, una dietro l'altra, nella hall. Da Como si volse a guardarle e depose in fretta il bicchiere. Sorrise, prese tempo e poi mosse loro incontro. Questa volta, la signora Maria sporse il capo dal banco, vide le tre donne e si volse al maneggione
Se arrivavano cinque minuti prima, risparmiavo cento lire...
Mario fece un sorriso, che sembrava un ghigno. Aveva la bocca da rana meravigliosamente adatta a quel genere d'esercizio.
Non mi aspettavo davvero una visita vostra, sorelle mie... che io venga a cercarvi è logico, ma voi...
Parlava con le mani in tasca. Il virginia spento, che s'era cacciato tra le labbra appena le aveva vedute, gli pendeva da un lato della bocca e la voce suonava ironica, beffarda quasi, come sicuramente non sarebbe stata s'egli le avesse fermate in piazza del Carmine, quando andavano a vespero e lui aveva esitato, sotto la pioggia.
Naturalmente! Che tu venga a cercarci è perfettamente spiegabile, Carlo. Abbiamo una casa onorata, noi. E poi tu, quando vieni, è sempre per chiederci qualcosa.
Aveva parlato la prima sorella, forse la piú anziana. Il suo cappio era violaceo e le si agitava sotto il mento, mentre pronunciava quelle parole, per quanto ella avesse appena mosso le labbra esangui.
E perché altro dovrei venirci, Adalgisa?
Tutti e quattro eran fermi davanti alla vetrata. Le tre sorelle in fila, allineate di fronte all'uomo, che aveva sempre le mani in tasca e il sigaro penzolante. Il cappio malva si agitò a sua volta, ma nessun suono uscí dalla bocca della seconda sorella. Doveva essersi trattenuta con sforzo, perché gli occhi le scintillarono. Invece, l'ultima aveva lo sguardo stranamente supplice e dolce e le labbra contratte agli angoli, con due solchi profondi, facevan credere che stesse per piangere.
Adesso il cappio malva aveva parlato e lo stridore di quella voce, fremente d'indignazione piú che di stupore, superò lacerante il diapason di tutte le altre. Da Como si guardò attorno a sua volta.
Qui, e dove, se no? Non vorrete che vi conduca nella mia camera...
Rise e si tolse il virginia dai denti
Tutti credono che questo albergo abbia un solo piano. Invece, c'è una porticina lí... a destra di quel pianerottolo
se l'aprite, vedete una scaletta da torre campanaria... Io la salgo fino al termine e trovo la mia stanza... che è un abbaino... Ci sono quattro o cinque camerucce, lassú. Una per me, una per Engel e le altre per le cameriere e per lo sguattero. Non sarebbe davvero decente che io vi ricevessi nel mio lussuoso appartamento, sorelle mie...
Adalgisa si volse alle altre due. Il cappio malva stringeva le labbra, pizzicando il piú disapprovante disprezzo. Il cappio nero si fece ancor piú supplice e fu su di esso che gli occhi della prima sorella si fermarono
L'uomo sorrise e un lampo di trionfo gli passò negli occhi; si volse alla sorella, che supplicava
Come sta tuo figlio, Jolanda?
Sicuro. Manfredo sta per prender moglie...
Naturalmente! Vorreste dargli la tenuta di Comerio... È ottima!... Lui potrebbe farla fruttare... Ma siccome la tenuta è mia... è l'unica cosa mia, che ancora non abbia venduto... cosí, voi venite in commissione...
Nessuna commissione. Siamo le tue sorelle. La tenuta di Comerio è ipotecata due volte. A chiedertela, ti facciamo un piacere, altrimenti sarai costretto ugualmente a perderla, per cederla ai tuoi creditori. Noi pagheremo le ipoteche e ti offriamo...
È molto. È troppo. Ma Jolanda ha voluto che ti dessimo il piú possibile.
Sai, Carlo? Farebbe tanto piacere a Manfredo aver quel po' di terra...
No. Rifiuto. La tenuta di Comerio è ancora mia e me la tengo.
Le tre donne ebbero un sussulto.
Posso offrirvi un grappino?
Quelle erano a mezzo dell'androne, quasi sulla strada. Aprivano gli ombrelli.
Non avreste da prestarmi cento lire, per favore?
Volevano darmi cinquemila lire...
Proprio. Mi hanno chiesto di vender loro la tenuta di Comerio...
No. Con le ipoteche da pagare, vale meno. Ma io ho rifiutato, per far loro dispetto.
Non le ho mai detto, signora Maria, che io odio le mie sorelle?...
Le tre donne vestite di nero andavano in silenzio sotto la pioggia. La porta a vetri dell'Albergo delle Tre Rose cominciò a girare sui cardini, avanti e indietro, avanti e indietro, gli ospiti rientravano per il pranzo. La signora Maria, voltandosi lentamente sulla seggiola, girò gli interruttori per illuminare la hall e la sala del ristorante.
Dopo le nove di sera, tutte le tavole della sala da pranzo dell'Albergo delle Tre Rose si coprivano di tappeti verdi. Appena serviti i pranzi, la principale preoccupazione dei due camerieri era quella di toglier le tovaglie. Su qualche tavola rimanevano la bottiglia del vino e i bicchieri. I clienti stessi aiutavano a sparecchiare. Una specie di ansia frenetica invadeva tutti. Là dentro si praticava il giuoco, come un lavoro forzato. 
Molti ricordavano e narravano con compiacimento che i quattro piú accaniti giocatori di scopone – Verdulli, Agresti, Pizzoni e Pico – avevano continuato per due giorni e due notti a rimanere attorno al tavolo con le carte in mano, nutrendosi di uova e di cognac
Stirò le membra, cercò con la mano la chiavetta dell'interruttore, tendendo il braccio e sporgendosi, e fece luce. Una debole luce rossastra da dieci candele, a fil di carbone. Adatta, del resto, a illuminare la povertà di quella camera, che era un abbaino e aveva la finestra sui tetti. Il lettuccio di ferro, il cassettone con uno specchio, il lavabo a tre piedi, la brocca smaltata, un paio di seggiole.
Ma c'era il baule di cuoio giallo e una valigia di pelle di porco. E alle pareti tre grandi stampe a colori di Vernet, autentiche, che coi loro cavalli al galoppo e i fantini volanti valevano da sole tutto quello che la lampadina polverosa illuminava. Il baule, la valigia e le tre stampe era quanto Da Como aveva riportato da Londra. I resti di un naufragio, del suo naufragio. Oltre, naturalmente, alla tenuta di Comerio, pesantemente ipotecata.
Aveva gli occhi supplici e la voce di pianto, mentre lo pregava di acconsentire, perché possedere quella tenuta avrebbe costituito la piú gran gioia del suo figliolo. Lui aveva detto di no, con voluttà. Fare il male per il male gli piaceva. Scese dal letto, si sciacquò le mani e la faccia. Mentre si asciugava lentamente, contemplava se stesso nello specchio. Non aveva appetito. 
Adesso, sarebbe sceso e si sarebbe fatto dare da Monti due panini col prosciutto e un bicchiere di birra. Se c'era già la compagnia ad aspettarlo per il picchetto, avrebbe mangiato giocando.
La compagnia erano Engel e il capitano Lontario. Tutte le sere, dalle nove a mezzanotte, quei tre giocavano a picchetto. Tenevano un quaderno per segnare i punti e facevano i conti a fine mese. Cosí giocavano anche quando Da Como ed Engel non avevano neppure un centesimo in tasca, e a fine mese o bene o male qualcuno provvedeva. E poi erano parecchi mesi che il capitano faceva le spese.
Finito il picchetto e lo scopone e il poker, chiusa all'una di notte la porta esterna dell'albergo, coloro che rimanevano si mettevano a provar sensazioni ben piú violente, cominciava il gioco veramente grosso.
Da Como continuava a guardarsi nello specchio. Aveva cinquant'anni e li dimostrava appena, cosí grassoccio, roseo e fresco di pelle da far invidia a un giovanotto. Ma lui, dentro, si sentiva stanco e logorato. La vita che aveva fatta doveva per forza avergli sconquassato l'organismo. A bene ascoltare, s'accorgeva da solo che le rotelle del meccanismo gli cigolavano nel cervello e nel cuore. 
Si scosse, andò alla porta, spense la luce – un lusso imposto da lui quei due interruttori, uno all'entrata e l'altro accanto al letto – uscí nel corridoio angusto, che piegava subito a gomito. Se possibile, la luce della lampadina all'angolo, che faceva chiaro ai due bracci, era ancor piú debole di quella della sua camera e piú rossigna. A quel chiarore, si fermò davanti alla porta chiusa dell'altra cameretta, che aveva il muro in comune con la sua e s'apriva sul pianerottolo.
Quando dal silenzio che seguí fu sicuro che la camera era vuota, si volse a dare un'occhiata alle altre due porte, dal lato opposto, al di là delle scale, dove dormivano lo sguattero e le due cameriere. Erano chiuse, naturalmente. Esitò, poi andò a picchiare con le nocche a quei due usci. Anche qui il silenzio. 
ora tornò verso la porta di Engel e deliberatamente, per quanto ogni suo movimento fosse furtivo e infinita la cura che metteva a far sí che il battente non stridesse sui cardini, l'aprí e penetrò nella stanza buia, richiudendo la porta dietro di sé. Non rimase lí dentro che qualche minuto, e, quando uscí, un sorriso sarcastico gli increspava le labbra. Cominciò a discendere e si mise a fischiettar dolcemente.
Giunto sull'ultimo gradino, prima di uscire sullo scalone principale – la scaletta che conduceva agli abbaini si raccordava allo scalone, aprendoglisi di fianco, con una porticina, che per chi non conosceva i nascondigli di quella vecchia casa sembrava mettere semplicemente in una stanza all'altezza del primo grande pianerottolo – Da Como si tolse una mano di tasca, per aggiustarsi la cravatta. Poi entrò nella luce chiara dello scalone e s'avviò.
La parte anteriore del fabbricato aveva un solo piano e lo scalone si componeva appena di due rampe. Dal basso veniva il brusio indistinto dei giocatori, il rumore delle bottiglie e dei bicchieri, le voci piú chiare di qualche persona, che doveva trovarsi nella hall.
L'uomo sostò, levando il capo verso l'alto. Scendeva dalle stanze dell'albergo una sottile figura di donna vestita di nero e ammantata dal pesante velo vedovile. Una gran fiamma di capelli d'oro sotto il piccolo cappello di crespo nero. Un volto cereo, illuminato da due occhi enormi, largamente cerchiati d'azzurro. 
Le labbra sembravano una ferita, tanto eran rosse di corallo. Da Como attese, per riprender la discesa, che gli fosse passata davanti e continuò a osservarla. La donna non si avvide di lui e passò lentamente, gli occhi fissi davanti a sé, il volto tranquillo, quelle sue sanguinanti labbra semiaperte, come a un sorriso.
La vedova attraversò la hall, sempre con quel suo passo d'automa, e appena nel salone, veduta una tavola vuota presso l'arco, accanto alla porta, andò a sedervisi. Ora teneva gli occhi bassi, e sembrava non essersi accorta della curiosità suscitata. 
Subito Monti si precipitò verso di lei, con gli occhi piú che mai brillanti di malizia, le orecchie aguzze e tese, un sorriso ossequioso sulle labbra.
"Si può ancora mangiare?"
"Ma certamente. Tutto quello che la signora desidera."
La signora disse di sí col capo a tutto quello che le offrirono, rifiutò soltanto il vino, chiedendo acqua minerale. Monti si precipitò in cucina, ma nel passare si fermò al banco.
"Camera numero?"
Monti afferrò una specie di registro e lo consultò in fretta. Lesse: Mary Alton Vendramini.
"È straniera?"
"Che te ne importa?"
Il cameriere scomparve nel breve corridoio della cucina. I giocatori eran subito tornati al lavoro.
Da Como giocava con un panino al prosciutto in una mano e le carte nell'altra.
"È da imbecille sparigliare il sette di prima mano, quando potevi tranquillamente levar di mezzo il quattro."
Verdulli gridava, acceso in volto come un galletto. La tavola dello scopone era la piú rumorosa. Quei quattro sembravano ossessi. Verdulli – un critico teatrale sempre verde di bile per costituzione fisica – appariva il piú accanito. In realtà, era soltanto il piú stridente per gli acuti naturali della sua voce.
A quell'ora, lí dentro, c'era di già un cadavere, e nessuno di coloro che in quelle sale giocavano, mangiavano e parlavano, lo sapeva. O per lo meno nessuno aveva detto di saperlo. E fu con un balzo di orrore e di stupore angosciato, che tutti – uomini e donne – reagirono, quando alle ventidue e trentuno precise sentirono il gobbo Bardi scender quasi a rotoloni per le scale, gridando con la sua vocettina fessa
"Lassú c'è un impiccato! Lassú c'è un impiccato!"
Lo aveva veduto, infatti, il povero Bardi, un cadavere penzolar sull'ultimo ripiano della scaletta, che conduceva agli abbaini ammobiliati, a quegli abbaini dai quali neppure un'ora prima Carlo Da Como era disceso con un sarcastico sorriso sulle labbra.
Gridando sempre, Stefano Bardi traversò la hall, entrò nella sala da pranzo e, varcato appena l'arco sotto il quale troneggiava la signora Maria, dovette fermarsi, ché sarebbe caduto a terra, se Mario, sporgendosi di colpo con mezzo corpo oltre il bancone, non lo avesse afferrato per il bavero della giacca, tenendolo ritto come un fantoccio afflosciato. E si sentí il rumore dei piatti col prosciutto e con l'anguilla marinata che cadevano a terra, spinti dall'impeto di Mario, e si fracassavano ai piedi del gobbo.